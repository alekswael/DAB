Kirsten Olesen (født 10. maj 1949 i Aarhus) er en dansk skuespillerinde.


Biografi

Hun er datter af direktør Jens Oscar Olesen (1912-87) og Sigrid Marie Lange (1912-99). Da Kirsten Olesen havde taget studentereksamen fra Horsens Statsskole i 1968 søgte hun i første omgang ind på et lærerseminarium. Det lykkedes hende ikke at blive optaget pga. sin unge alder, så i stedet gik hun til optagelsesprøve på elevskolen ved Odense Teater, hvor hun bestod og blev optaget ved første forsøg. Efter afsluttet uddannelse som skuespillerinde i 1971 var hun med i den opsøgende teatergruppe Banden i en sæson. Hun flyttede derefter til København, hvor hun havde engagementer ved en række forskellige teatre med en række gode præstationer. Sit egentlige gennembrud fik hun i 1977 på Strøghus Teatret i den klassiske tragedie Elektra af Euripides, hvor hun spillede titelrollen. Siden 1979 har hun været fastansat på Det kongelige Teater, hvor hun har optrådt i en lang række forestillinger.


Hun er meget alsidig i sit repertoire. Hun fik et stort filmgennembrud i sin debut, hverdagsdramaet Honning måne, som indbragte hende en Bodil for bedste kvindelige hovedrolle. Mest kendt er hun nok for sin rolle i tv-serien Matador som tjenestepigen Agnes. På teater har hun spillet både klassiske partier som titelfigurerne i Schillers Maria Stuart og Euripides' Medea samt nyere stykker som Noréns Natten ler, Barkers Scener fra en henrettelse og Stephen Kings Misery.


Ægteskab

Kirsten Olesen blev den 21. juli 1997 gift med musikeren Ole Ousen (født 28. august 1942, død 4. april 2013).


Priser/legater

Hædersbevisninger

Bestyrelsesposter

Filmografi

Spillefilm

Tv-produktioner

Se også

Referencer

Eksterne henvisninger

