Nu bliver jeg helt fristet af muligheden for at få oplæst Liberal Alliances retspolitiske program, for jeg vidste slet ikke, der fandtes sådan et. Det kunne man da godt være lidt nysgerrig efter at få fingrene i og finde ud af, hvad der ligger i det. Men kan jeg ikke få hr. Simon Emil Ammitzbøll til at bekræfte, at også Liberal Alliance er villig til at sænke den kriminelle lavalder og dermed altså også er villig til at sende 14-årige til retsforfølgelse i udlandet?