Tilbud til Team Danmark talent Racerkører Marco Sørensen fra Svenstrup testkørte i sidste uge for det tyske team Ma-Con racing. Det har nu ført til et tilbud om at deltage i det Tyske ADAC formel Master mesterskab i den kommende weekend. Det betyder, at nordjyden nu skal deltage i to løbs serier i to forskellige lande. Marco deltager også i det Britiske Formel Ford mesterskab, hvor han er Fabrikskører for den Engelske racerbils bygger, Van Diemen. Udfordrende start Marco Sørensen udtaler, at han er dybt taknemlig for tilbuddet, og at han glæder sig meget til at prøve kræfter med Formel Masteren. -Det bliver selvfølgelig minimalt hvad jeg når at teste i bilen inden løbet. Så det bliver svært da mine konkurrenter allerede er halvvejs igennem sæsonen, og derfor har væsentlig større erfaring med hensyn til opsætningen af bilen, siger Marco Sørensen i en pressemeddelelse.
