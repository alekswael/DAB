Tilbage i juli måned sidste år rejste bagmandspolitiet tiltale mod den tidligere Singapore-direktør i OW Bunkers datterselskab, Lars Møller, for mandatsvig for 800 millioner kroner. Efter OW Bunker-koncernens økonomiske sammenbrud i november 2014, begyndte SØIK at efterforske forholdene i og omkring OW Bunker-koncernen. På baggrund af denne efterforskning rejste de tiltale mod Lars Møller i juli måned sidste år, fordi de mener, han lod en kredit til samarbejdspartneren Tankoil stikke af - langt ud over firmaets kreditramme. Denne kredit var en af årsagerne til, OW Bunkers sammenbrud i 2014. Det er kun Lars Møller, der er tiltalt for mandatsvig - resten af ledelsen er dermed gået fri. Nu skal han for retten, hvor Marie Tullin fra SØIK er specialanklager. TV2 Nord følger retssagen, og du kan følge med på vores liveblog fra klokken 08:45.
